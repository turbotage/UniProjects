Som diskuterat så finns det många länder som är osäkra på om det kommer kunna uppnå generalsekreterarens förslag. Att man gör skillnad på OECD-länder och icke OECD-länder anser vi vara nödvändigt men fler gränser kan behöva dras. Både bland OECD och icke-OECD länder finns det stora skillnader i möjlighet till att göra förändring. Därför borde krav på förändring vara olika för länder med olika möjligheter till förändring. Eftersom att det kan vara svårt för länder att direkt minska utsläppen i enlighet med generalsekreterarens förslag. Därför föreslår vi att vi sätter ett minimikrav på att första året måste OECD-länder minska utsläppen med 5%, nästa år 10%, sedan 15%, sedan 20% alla fortsatta år så långt som möjligt. Denna stegring skulle innebära att utsläpps-minskningen har varit lika stor efter 8 år, och minskar därefter snabbare. En liknande stegring föreslås för icke OECD länder. T.ex 2%, 4%, 6%, 8% och fortsättningsvis 10%. Detta skulle leda till lika stor minskning som generalsekreterarens förslag efter 7 år och därefter snabbare.

Länder med goda ekonomiska förutsättningar föreslås dessutom investera i miljövänlig teknik. Detta bör göras på två sätt: 1. Kortsiktigt i företag som kan producera teknik som idag redan har visats fungera eller har goda förutsättningar för att inom kort fungera, 2. Långsiktigt i lösningar som skulle vara miljömässigt väldigt eftertraktade men idag inte fungerar, t.ex projekt såsom ITER fusion. Vi föreslår även att länder som kan producera billig förnyelsebar energi-teknik, säljer denna till förmånligare priser till länder som har god potential för tekniken och idag använder stor andel icke-förnyelsebar energi. Här skulle ett exempel vara att Kina kan sälja billiga solpaneler till Nigeria.

Vi föreslår även att länder som har mycket gruvdrift samarbetar för bygga hållbarare lösningar för gruvdrift med minskade utsläpp under mineralbrytning och hantering. Här har både Kongo-Kinshasa och Mexiko visat intresse för ett samarbete.